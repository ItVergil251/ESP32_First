# ESP32: Перше знайомство і що є WiFi мікроконтролери

Доброго часу доби. Сьогодні буде оглянуте сімейство мікроконтролерів ESP з ухилом на ESP32. Тут буде більше акцент на тій інформації яку варто знати на старті роботи з такими мікроконтролерами. Огляд був зроблений на прикладі модуля ESP32-WROOM-32D. Даний модуль вважається одним із популярних варіантів серед ентузіастів та професійних розробників.

![](/images/ESP32_MCU.jpg)

На базі даного чіпу є багато плат. Я працюю з платою від `keystudio`. На мій погляд дана плата непоганий варіант для старту. Якісна плата. Також є варіант з набором для навчання з багатьма модулями, тому можу рекомендувати.

![](/images/esp32_ks.png) 

## Що таке ESP32?

ESP32 є потужним мікроконтролером, розробленим Espressif Systems. Цей МКР з високими функціональними можливостями знайшов широке застосування в різних сферах, особливо у створенні IoT (Internet of Things) рішень. Це стало можливим за рахунок наявності роботи з бездротовими мережами: WIFi, BlueTooth. До виходу ESP32 було ESP8266. В цілому теж непоганий мікроконтролер. Але він має декілька недоліків, які роблять його більше вузьконаправленим МКР для роботи з WIFI мережами. Плюс на борту ESP32 більше периферій та інтерфейсів.

![](/images/blockDiagram.png)

А у порівнянні з ESP8266 було зроблено багато покращень як в плані периферії та інтерфейсів так і в плані роботи з мережевими технологіями

![](/images/ESP8266vsESP32.png)

В цілому для плавного ознайомлення з сімейством ESP можна почати і з ESP8266, але рано чи пізно всеодно дійде справа до ESP32. Тому почнемо вже. 

## Характеристики та розпіновка

* **Процессор**: Мікроконтролер побудований на базі двоядерного процесору Xtensa LX6, максимальна частота якого становить 240МГц. Також є у наявності `ядро FPU`. Номінально це робить його одним з найпотужніших МКР, які доступні будь-якому. В реальності це майже так. Наприклад, на каналі `Нотатки Ардуїнщика` було порівняння всіх популярних МКР. Саме порівняння стосувалось швидкодії математичних обрахунків. Тест не вважається професійним, але як на мене цікавий. Рекомендую ознайомитись з [відео](https://youtu.be/vvkhbjZ951A?si=YQqrnGWg2OT5U5xJ). Тут я лише покажу результати ESP32. Тест був таким: Швидкодія ніжок GPIO, Звичайна математика(додавання, віднімання, множення та ділення), тригонометрія(синус), логарифм, степені та корінь.

![](/images/ESP32_TestNA.png)

Цей модуль має 4 МБ SPI флеш-пам'яті, що дозволяє зберігати програми та невеликі обсяги даних. Але ця пам'ять зовнішня, через що можуть виникати деякі труднощі зі швидкодією алгоритмів.

* **Бездротові можливості та периферія**: Одна з ключових особливостей - це вбудована підтримка Wi-Fi (802.11 b/g/n) та Bluetooth (v4.2 BR/EDR і BLE). Це відкриває можливості для створення бездротових IoT застосунків, від простих домашніх автоматизацій до складних промислових систем.  Модуль оснащений різними периферійними інтерфейсами, включаючи SPI, I2C, UART, CAN, I2S, а також GPIO піни для з'єднання з датчиками та актуаторами.

***Розпіновка***

![](/images/esp32_ks_pinout.png)

